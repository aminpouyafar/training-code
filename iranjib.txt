id, title, summary,content, date, views
0,  قیمت انواع میوه و سبزیجات در بازار امروز , در بازار میوه‌های وارداتی هر کیلوگرم موز ۱۳۶ تا ۱۸۸، آناناس ۶۵۰ و نارگیل..., قیمت عمده‌فروشی محصولات کشاورزی (میوه و سبزیجات) در میدان بزرگ میوه و تره‌بار تهران برای هفته پیش‌رو (۲۷ بهمن تا ۳ اسفند ۱۴۰۴) اعلام شد.
 
مهر نوشت: رصد بازار میوه در میوه‌فروشی‌های مناطق مرکزی رو به پایین شهر نشان می‌دهد؛
هر کیلوگرم انار ۹۸ تا ۲۷۰، به ۱۱۸ تا ۱۴۹، پرتقال ۵۹ تا ۱۷۰، پرتقال تو سرخ ۵۰ تا ۱۲۸، پرتقال جنوب ۲۹۸، توت فرنگی ۳۹۵ (هر بسته ۲۰۰ گرمی ۸۰ هزار تومان)، خرمالو ۱۸۸ تا ۳۳۸، سیب قرمز ۸۵ تا ۱۹۸، سیب زرد ۸۵ تا ۲۱۸، کیوی ۱۱۵ تا ۱۹۸، گریپ‌فروت ۷۹، گلابی ۳۲۵، لیمو شیرین ۱۵۳ تا ۲۰۳ و نارنگی ۱۰۳ تا ۱۶۷ هزار تومان در این بازار به فروش می‌رسد.
در بازار میوه‌های وارداتی هر کیلوگرم موز ۱۳۶ تا ۱۸۸، آناناس ۶۵۰ و نارگیل از هر دانه ۱۵۰ تا هر کیلوگرم ۱۵۸ هزار تومان به فروش می‌رسد.
گفتنی است، نرخ‌های اعلام شده از کف تا سقف قیمتی است و در بین این دو قیمت، نرخ‌های دیگر هم وجود دارد؛ به عنوان مثال، پرتقال در بازار میوه از هر کیلو گرم ۶۵ هزار تومان (آب‌گیری) تا ۲۹۸ هزار تومان در حال عرضه است که شهروندان می‌توانند این میوه را با نرخ‌های ۶۵، ۸۰، ۱۲۰، ۱۸۸ و… نیز خریداری کنند.
 
رصد بازار سبزیجات در میوه‌فروشی‌های مناطق مرکزی رو به پایین شهر نشان می‌دهد؛
هر کیلوگرم بادمجان ۵۹ تا ۹۸، خیار ۴۱.۵۰۰ تا ۷۰، زردک ۱۰۰، ذرت ۹۱ تا ۱۲۸، سیر ۴۵۰ تا ۵۸۰، شلغم ۵۰، کاهو رسمی ۴۰ تا ۵۹، کاهو سالادی (پیچ) ۴۸ تا ۷۰، کدو حلوایی ۶۰ تا ۸۰، کدو مسما ۴۸ تا ۶۹، کرفس ۳۰ تا ۷۰، کلم بروکلی ۹۸ تا ۱۲۰، کلم سفید ۴۸ تا ۵۰، کلم قرمز ۴۸ تا ۵۰، کلم چینی ۸۰، گل کلم ۳۸ تا ۵۰، گوجه‌فرنگی ۳۲ تا ۶۴، لوبیا سبز ۹۱ تا ۱۳۵، لیمو ترش ۲۴۸ تا ۲۷۸، فلفل ۲۰۰، فلفل دلمه سبز ۹۸ تا ۱۱۸، فلفل دلمه رنگی ۱۴۸، قارچ ۹۹ تا ۲۱۰، نارنج ۷۵ و هویج ۳۸ تا ۶۰ هزار تومان تعیین قیمت شده‌اند.
سیب‌زمینی در این بازار هر کیلوگرم ۳۶.۸۰۰ تا ۴۶.۸۰۰، پیاز سفید ۲۶ تا ۳۹.۸۰۰، پیاز زرد ۳۷.۸۰۰ تا ۳۹.۸۰۰ و پیاز قرمز ۳۹.۸۰۰ تومان به فروش می‌رسد.
در ادامه قیمت عمده‌فروشی محصولات کشاورزی (میوه و سبزیجات) در میدان بزرگ میوه و تره‌بار تهران برای هفته پیش‌رو (۲۷ بهمن تا ۳ اسفند ۱۴۰۴) می‌آید.
, دوشنبه، ۲۷ بهمن ۱۴۰۴ - ۲۳:۰۳:۰۰, ۳۲۷ بازدید
1,  آزادراه‌های ضررده معرفی شدند , معاون شرکت ساخت و توسعه زیربناهای حمل‌ونقل کشور با اشاره به اینکه..., معاون شرکت ساخت و توسعه زیربناهای حمل‌ونقل کشور با اشاره به اینکه کمتر از ۵۰ درصد عوارض آزادراه‌ها وصول می‌شود، گفت: آزادراه اصفهان - شیراز و کنارگذر شمالی اراک ضررده‌ترین محورها هستند و تقریبا ۳۰ درصد وصولی دارند.
میلا دوستی آخرین وضعیت عوارض آزادراهی را تشریح و اظهار کرد: طی پنج سال گذشته حدود ۱۵ درصد نرخ عوارض افزایش یافت و باعث شد کیفیت خدمات آزادراه‌ها کاهش یابد و نیاز به بهسازی داشته باشند.
ایسنا نوشت: وی افزود: افزایش عوارض آزادراهی در دولت این موضوع مطرح شد و براساس بند الف ماده ۲۰ قانون برنامه هفتم توسعه این اجازه داده شد که سرمایه‌گذاران خودشان نرخ عوارض را اعلام کنند و دستگاه‌های اجرایی نیز مکلف به اجرا شدند. 
معاون ساخت و توسعه آزادراه‌های شرکت ساخت و توسعه زیربناهای حمل‌ونقل کشور تصریح کرد: این گزارش‌ها بررسی و سعی شد در چند مرحله نرخ عوارض آزادراهی افزایش پیدا کند تا به مردم و کاربران آزادراه‌ها فشاری وارد نشود. تقریبا ۵۰ تا ۵۵ درصد افزایش نرخ داشتیم. ممکن است در خودروهای سنگین در برخی آزادراه‌ها این عدد تا ۶۰ درصد هم برسد. در آزادراه تهران - شمال نیز ۳۷ تا ۴۳ درصد افزایش داشته‌ایم.
وی در پاسخ به اینکه چه میزان عوارض آزادراه‌ها وصول می‌شود؟ گفت: کمتر از ۵۰ درصد وصولی عوارض داریم. آزادراه اصفهان - شیراز  و کنارگذر شمالی اراک نیز ضررده‌ترین محورها هستند و تقریبا ۳۰ درصد وصولی دارند. 
به گفته دوستی، تقریبا در هر آزادراهی که پرداخت عوارض به صورت دستی انجام شده تا ۹۹ درصد وصولی عوارض داشتیم و روزانه به صورت دستی انجام می‌شود.
این مقام مسئول در پاسخ به اینکه آیا موضوع برداشت عوارض به صورت مستقیم از کیف پول متصل به حساب بانکی افراد عملیاتی شده است یا خیر؟ اظهار کرد: بانک مرکزی در این خصوص مقاومت دارد و برداشت از حساب‌های مردم را نیازمند قوانین بالادستی می‌داند. دنبال این هستیم که کاربران کیف پولی را متصل به حساب معرفی کنند و این فضا فراهم شود که بعد از ۱۵ روز از تردد، امکان برداشت از آن فراهم شود. هنوز این موضوع در کمیسیون تخصصی مجلس و در حال بررسی است. حداکثر تا پایان سال نیز تعیین تکلیف می‌شود.
, دوشنبه، ۲۷ بهمن ۱۴۰۴ - ۲۲:۳۵:۰۳, ۱۷۰۶ بازدید
2,  قیمت بنزین در سال آینده چقدر خواهد شد؟ , محمدباقر قالیباف در جلسه علنی نوبت صبح امروز و در خلال بررسی جزییات..., رئیس مجلس شورای اسلامی گفت: برخی با استناد به مصوبه روز گذشته مجلس در جدول ۱۴ در بخش منابع مدعی شدند که قیمت بنزین در سال آینده به لیتری ۶۰ هزار تومان می رسد؛ چنین چیزی درست نیست و چنین هدفی وجود ندارد.
به گزارش ایسنا، محمدباقر قالیباف در جلسه علنی نوبت صبح امروز و در خلال بررسی جزییات بودجه در بخش هزینه ای گفت: روز گذشته پس از اتمام جلسه، مطالبی در برخی رسانه‌ها منتشر شد که لازم دیدم توضیحی درباره آن ارائه کنم.
وی توضیح داد: ما در بودجه جدول جمعی - خرجی آوردیم. طبق اصول حسابداری، باید برای شفافیت همه موضوعات در این جدول درج کرد.
رئیس مجلس شورای اسلامی با اشاره به مصوبه مجلس در جدول ۱۴ گفت: روز گذشته برخی با استناد به جدول ۱۴ در بخش منابع و رقم ۵۴۸ همت در این جدول، اقدام به ضرب و تقسیم و محاسبه کردند تا متوجه شوند این رقم از کجا به دست آمده است. با همین محاسبه مدعی شدند که قیمت بنزین در ۳۶۵ روز یعنی در سال آینده به لیتری ۶۰ هزار تومان می رسد. چنین چیزی درست نیست و چنین هدفی وجود ندارد.
وی توضیح داد: در جدول ۲۴ مربوط به جمعی ـ خرجی، دو ردیف مشخص پیش‌بینی شده است؛ یکی در ردیف ۸۱۱۰۰۲ به میزان ۴۱۶ همت منابع و در ردیف دیگری حدود ۳۳۰ همت برای پول بنزین پیش بینی شده است. پس این مطالب یک جنگ رسانه ای است تا این فضاسازی را ایجاد کرده که هر لیتر بنزین در سال آینده ۶۰ هزار تومان می شود که چنین چیزی درست نیست.
 
قالیباف در ادامه تاکید کرد: البته واقعیتی هم وجود دارد و باید در مصرف بنزین صرفه‌جویی کرد. مصرف در بسیاری از تولیدات داخلی از جمله خودروها و صنایع استاندارد نیست و میزان مصرف بالاست. مصرف روزانه بنزین ۱۳۷ میلیون لیتر بنزین است که برای تامین آن بنزین وارد می کنیم.
وی ادامه داد: برای تامین بنزین، صددرصد تولید داخلی بنزین را صرف کرده و بنزین به لیتری ۶۰ تا ۷۰ هزار تومان هم می خریم و وارد می کنیم که برای آن منابعی در بودجه سال آینده پیش بینی کردیم لذا صرفه جویی در مصرف ضروری است.
قالیباف با بیان اینکه باید به سمت توسعه حمل‌ونقل عمومی و تنوع سبد سوخت رفت، گفت: استفاده از ظرفیت‌هایی مانند LPG و CNG و اسقاط خودروها ضروری است از طرف دیگر واردات خودرو با بهانه گیری انجام نشده و خودرو وارد نمی شود.
 
, دوشنبه، ۲۷ بهمن ۱۴۰۴ - ۲۲:۱۱:۲۵, ۲۴۶۰ بازدید
3,  روغن دوباره گران می شود؟! , افزایش قیمت روغن نباتی به‌صورت رسمی تأیید شد. شرکت‌های فعال در صنعت..., افزایش قیمت روغن نباتی به‌صورت رسمی تأیید شد. شرکت‌های فعال در صنعت محصولات غذایی و آشامیدنی با انتشار اطلاعیه‌هایی، از اصلاح نرخ محصولات خود و رشد محسوس قیمت روغن خبر داده‌اند.
به گزارش ایلنا، در روزهای اخیر، شرکت‌های تولیدکننده محصولات غذایی به‌جز قند و شکر، با ثبت اطلاعیه‌های افشای اطلاعات بااهمیت، از تغییر نرخ فروش انواع روغن نباتی پرده برداشته‌اند. این تصمیم در ادامه تحولات اخیر بازار و تغییر شرایط تأمین مواد اولیه اتخاذ شده است.
بر اساس اعلام انجمن صنفی صنایع روغن نباتی ایران، میانگین افزایش نرخ محصولات روغن حدود ۱۲ درصد برآورد می‌شود. این انجمن در مکاتبه رسمی با برخی شرکت‌های بزرگ فعال در این حوزه، از جمله تولیدکنندگان مطرح، خواستار اعمال نرخ‌های جدید شده است.
, دوشنبه، ۲۷ بهمن ۱۴۰۴ - ۲۱:۳۶:۲۸, ۳۴۳۹ بازدید
4,  انتقال سهمیه سوخت به کارت بانکی در سال آینده , با تصویب نمایندگان مجلس شورای اسلامی در سال آینده سهمیه کارت سوخت..., با تصویب نمایندگان مجلس شورای اسلامی در سال آینده سهمیه کارت سوخت افراد به کارت بانکی آنان به صورت صد در صد انتقال می یابد.
به گزارش ایسنا، نمایندگان مجلس شورای اسلامی در جلسه علنی نوبت صبح امروز ( دوشنبه ۲۷ بهمن) مجلس و در جریان بررسی ردیف ۴ الزامات مصارف لایحه بودجه ۱۴۰۵ کل کشور مربوط به الزامات حوزه نفت و انرژی مصوباتی داشتند.
با رای نمایندگان مجلس درصد سقف انتقال سهمیه بنزین از کارت سوخت مالکان خودرو به کارت بانکی آنها: 100 درصد
سید حمید پورمحمدی، رئیس سازمان یارانه و بودجه در خصوص این بند تاکید کرد: قانونی پیش‌بینی شده بود مبنی بر اینکه سهمیه از کارت سوخت افراد به کارت بانکی آنان منتقل شود. در این بخش تأکید شده است که این قانون در سال آینده به‌صورت ۱۰۰ درصد اجرایی شود.
, دوشنبه، ۲۷ بهمن ۱۴۰۴ - ۲۰:۵۶:۴۸, ۱۲۵۷ بازدید
5,  یارانه این خانوارها حذف می شود , صاحبان خودروهای با ارزش بیش از پنج میلیارد تومان، صاحبان خانه به ارزش..., در شرایطی که تا پیش از این ملاک قطع یارانه، قرار داشتن در دهک‌های ۸ تا ۱۰، داشتن مسکن ۳۵ میلیارد تومانی و خودرو سه میلیارد تومانی بود، از این پس فقط دهک‌بندی معیار حذف یارانه به شمار نمی‌رود، بلکه صاحبان خودروهای با ارزش بیش از پنج میلیارد تومان، صاحبان خانه به ارزش بیش از ۵۰ میلیارد تومان و افرادی که سطح درآمدی آنها از سقف مصوب آیین‌نامه جدید، بیشتر باشد یارانه‌شان قطع می‌شود.
به گزارش ایسنا، وزیر تعاون، کار و رفاه اجتماعی امروز اعلام کرد که دهک‌بندی دیگر تنها معیار حذف یارانه به شمار نمی‌رود. بر اساس معیارهای جدید، شاخص‌های ثروت به شکل دقیق مشخص شده و این شاخص‌ها شامل صاحبان دارای خودرو با ارزش بیش از پنج میلیارد تومان، افراد دارای خانه به ارزش بیش از ۵۰ میلیارد تومان و افرادی است که سطح درآمدی آنها از سقف مصوب آیین‌نامه مطابق جدول تدوین شده بیشتر باشد.
میدری سقف سطح درآمدی مطابق جدول تدوین شده را اعلام نکرد اما این رقم تا پیش از این ۳۰ میلیون تومان درآمد ماهیانه برای خانوارهای یک نفره، ۳۷.۵ میلیون تومان برای دو نفره‌ها، ۴۵ میلیون تومان سه نفره، ۵۲.۵ میلیون تومان چهار نفره و ۶۰ میلیون تومان خانوارهای پنج نفره بود.
معترضین به مواردی همچون قطع یارانه می‌توانند به سامانه‌های  hemayat.sfara.ir یا  hemayat.mcls.gov.ir  مراجعه یا با شماره تلفن ۰۲۱۶۳۶۹ مربوط به وزارت تعاون، کار و رفاه اجتماعی تماس بگیرند
بر اساس معیارهای جدید، اگر کسی جزو این سه شاخص (مسکن ۵۰ میلیاردی، خودرو ۵ میلیاردی و درآمد ماهیانه بالا) باشد، از یارانه نقدی حذف خواهد شد و اگر کسی اعلام کند که این ملاک‌ها را ندارد بر اساس اظهار خودش می‌پذیریم و یارانه سالهای قبل او را هم پرداخت می‌کنیم.
لازم به ذکر است؛ معترضین به مواردی همچون قطع یارانه و دهک‌بندی خانوار می‌توانند به سامانه‌های معرفی شده وزارت تعاون، کار و رفاه اجتماعی از جمله hemayat.sfara.ir یا  hemayat.mcls.gov.ir  مراجعه یا با شماره تلفن ۰۲۱۶۳۶۹ مربوط به وزارت تعاون، کار و رفاه اجتماعی تماس بگیرند.
پیش از این در آیین‌نامه‌ای که سال گذشته برای تعیین سه دهک پردرآمد جامعه ارائه شد، شش شاخص برای شناسایی این افراد در نظر گرفته شد. این شش شاخص شامل تملک املاک و مستغلات لوکس بالای ۳۵ میلیارد تومان، داشتن یک یا چند خودرو با مجموع ارزش بیش از سه میلیارد تومان، خانوارهای با درآمدهای بالاتر از سقف مشخص (۳۰ میلیون تومان برای خانوارهای یک نفره)، خانوارهای با میزان خرید بالاتر از حد تعیین شده (۱۰ میلیون تومان هزینه ماهیانه به ازای هر نفر)، ایرانیان مقیم خارج از کشور و خانوارهای با بیش از پنج سفر خارجی در سال بود.
هم‌چنین در راستای قانون بودجه سال ۱۴۰۴ دولت مقرر شد تا یارانه دهک‌های ۸ تا ۱۰ حذف شود و منابع حاصل از آن به کالابرگ و مستمری خانوارهای دارای فقر شدید و افراد تحت پوشش نهادهای حمایتی مثل کمیته امداد و بهزیستی تعلق گیرد. اما بر اساس گفته‌های امروز وزیر رفاه، از این پس دهک‌بندی، ملاک قطع یارانه نخواهد بود.
به گفته میدری، نمایندگان مجلس و دولت نظراتی در این خصوص داشتند که در آیین‌نامه مصوب دی ماه در دولت به تصویب رسید و مقرر شد مبنای دریافت یارانه یک سطح درآمد مشخص باشد. طبق این آیین‌نامه که به کالابرگ ارتباطی ندارد، دیگر به افراد اعلام نمی‌شود که جزو دهک ۸ یا ۱۰ درآمدی هستند، بلکه این آیین‌نامه در مورد افرادی است که مجلس در بودجه ۱۴۰۵ مصوب کرد که سه دهک بالای درآمدی از یارانه حذف شوند.
بر اساس قانون بودجه ۱۴۰۴ کسانی که املاک دارای ارزش بیش از ۳۵ میلیارد تومان یا خودرو با قیمت بالای سه میلیارد تومان داشتند از لیست یارانه‌بگیران خارج می‌شدند. این در حالی است که طی ماه‌های گذشته بازارهای مسکن و خودرو دچار تورم شدند و به همین، صرف داشتن یک خانه ۳۵ میلیاردی یا خودرو سه میلیارد تومانی، نمی‌تواند ملاک قرار گرفتن خانوارها در زمره ثروتمندان باشد.
, دوشنبه، ۲۷ بهمن ۱۴۰۴ - ۲۰:۳۳:۲۴, ۸۶۹۹ بازدید
6,  ورود برخی خودروها به کیش ممنوع شد , معاون فرهنگی دبیرخانه شورای عالی مناطق آزاد از اعمال محدودیت در ورود..., معاون فرهنگی دبیرخانه شورای عالی مناطق آزاد از اعمال محدودیت در ورود برخی خودروها به کیش در نوروز 404 خبر داد.
تسنیم نوشت: مهدی مزینایی معاون فرهنگی و اجتماعی دبیرخانه شورای عالی مناطق آزاد یادآور شد: ستاد خدمات سفر سال 1405 تقریبا از ابتدای بهمن ماه تشکیل و کمیته‌های تخصصی نیز تشکیل شده‌اند. این کمیته‌ها در مناطق نیز ستادها فعال هستند و جلسات آن‌ها به طور کامل برگزار می‌شود.
وی افزود: دبیرخانه امسال قصد دارد با تعامل تمامی دستگاه‌های درگیر، بتواند مردم را از مبدا تا مقصد مناطق آزاد همراهی کند. برنامه‌های گسترده‌ای برای مردم تدارک دیده شده است، با توجه به اینکه عید سعید فطر همزمان با شروع سال نو، برنامه‌های آیینی، سنتی و ملی بسیار زیادی شاد و مفرح در چارچوب قوانین پیش‌بینی شده است.
وی با بیان این‌که تا آنجاکه توانسته‌ایم زیرساخت‌ها را آماده کنیم، ادامه داد: در مناطقی که مشکلاتی در سال گذشته وجود داشت، تلاش شده تا آن‌ها رفع شوند. تمامی کارشناسان و مدیران ما در طول سفرها در مناطق مستقر باشند و بازدید لحظه به لحظه انجام دهند. حتی مسائل بهداشتی و درمانی نیز کارشناسان مخصوص خود را خواهند داشت تا وضعیت را رصد کنند. امیدواریم بتوانیم یک نوروز ویژه و خاص برای مردم در مناطق آزاد رقم بزنیم.
مزینانی در پاسخ به پرسشی درباره تدابیر تردد مردم با خودروهایشان در مسیر جزایر قشم و کیش توضیح داد: جزیره کیش بیشتر تردد هوایی دارد، اما تردد زمینی نیز دیده شده است. تعداد لندینگ کرافت‌ها در کیش و قشم توسط بخش خصوصی افزایش یافته و نسبت به سال گذشته ارتقا یافته است. تمام تلاش ما این است که با همکاری استانداری هرمزگان و بخش خصوصی، مردم بتوانند راحت‌تر و سریع‌تر بین این دو جزیره با خودروهایشان جابه‌جا شوند.
وی درباره محدودیت ورود برخی مدل خودروها به کیش گفت: محدودیت‌هایی وجود دارد که در حال رفع از طریق معاونت‌های اقتصادی و سایر بخش‌ها هستیم. برخی محدودیت‌ها زیست‌محیطی است که امکان رفع کامل آن وجود ندارد، اما تا جای ممکن تلاش می‌کنیم که همه مردم و تمامی اقشار بتوانند به این جزایر زیبا دسترسی داشته باشند و از ویژگی‌های آن‌ها بهره‌مند شوند.
مزینانی تأکید کرد: هدف ما این است که نوروز و عید فطر سال 1405 در مناطق آزاد با برنامه‌های شاد، آیینی و ملی، همراه با زیرساخت‌های آماده و خدمات لحظه‌ای کارشناسان، تجربه‌ای خاص و متفاوت برای مردم رقم بزند.
, دوشنبه، ۲۷ بهمن ۱۴۰۴ - ۲۰:۰۹:۰۸, ۵۳۳۵ بازدید
7,  جشنواره‌های فروش فوق‌العاده ممنوع , معاون بازرسی سازمان حمایت از نظارت ویژه بر جشنواره‌های فروش فوق‌العاده در..., معاون بازرسی سازمان حمایت از نظارت ویژه بر جشنواره‌های فروش فوق‌العاده در آستانه رمضان و نوروز خبر داد.
به گزارش تسنیم، وحید منایی، معاون بازرسی و نظارت بر خدمات سازمان حمایت مصرف‌کنندگان و تولیدکنندگان، با اشاره به افزایش تقاضا در روز‌های پایانی سال، گفت: برخی واحد‌های صنفی بدون اخذ مجوز‌های قانونی اقدام به برگزاری جشنواره‌های فروش فوق‌العاده می‌کنند که این امر می‌تواند زمینه تضییع حقوق مصرف‌کنندگان را فراهم کند.
وی افزود: به دستور سازمان حمایت، اتاق‌های اصناف سراسر کشور با تشدید بازرسی و کنترل دقیق فاکتورها، بر فعالیت فروشگاه‌ها نظارت می‌کنند و از هرگونه فروش فوق‌العاده غیرقانونی جلوگیری خواهد شد. رعایت کامل ضوابط قیمت‌گذاری و شفافیت معاملات از جمله محور‌های اصلی این نظارت‌هاست.
منایی همچنین تأکید کرد: واحد‌های صنفی موظف‌اند پیش از برگزاری هرگونه فروش فوق‌العاده، مجوز‌های لازم را از اتحادیه‌های مربوطه دریافت کنند و هرگونه تخلف با برخورد قانونی مواجه خواهد شد.
وی در پایان از شهروندان خواست که در صورت مشاهده تخلف، مراتب را از طریق مراجع ذی‌ربط گزارش دهند تا اقدامات قانونی لازم انجام شود.
, دوشنبه، ۲۷ بهمن ۱۴۰۴ - ۱۹:۲۹:۴۱, ۳۵۶۷ بازدید
8,  دهک‌بندی از معیارهای یارانه حذف شد , وزیر تعاون،کار و رفاه اجتماعی گفت: از دی‌ماه معیار دهک‌بندی برای دریافت..., وزیر تعاون،کار و رفاه اجتماعی گفت: از دی‌ماه معیار دهک‌بندی برای دریافت یاحذف از جمع یارانه‌بگیران برداشته شد.
به گزارش تسنیم، «احمد میدری» وزیر تعاون، کار و رفاه اجتماعی در «همایش ملی وفاق برای ایران ماهر» که با تمرکز بر نقش مسئولیت اجتماعی شرکت‌ها و مشارکت مردمی برگزار شد، به تبیین راهبردهای جدید این وزارتخانه در دو حوزه کلیدی «معیشت» و «مهارت» پرداخت. وی هم‌افزایی دستگاه‌های مسئول را پیش‌نیاز اصلی پیشبرد اهداف مهارتی دانست و «همکاری‌های بین‌بخشی» را کلید حل مسائل به‌زمین‌مانده توصیف کرد.
 
میدری در حاشیه این همایش با اشاره به تغییر رویکرد در شناسایی مشمولان یارانه، تأکید کرد که دهک‌بندی دیگر تنها معیار حذف نیست، طبق آیین‌نامه جدید هیئت وزیران، شاخص‌های ثروت به‌صورت دقیق تعیین شده است:
 افراد دارای واحد مسکونی به‌ارزش بیش از 50 میلیارد تومان.
 صاحبان خودروهایی با ارزش بیش از 5 میلیارد تومان.
افرادی که سطح درآمدی آن‌ها از سقف مصوب آیین‌نامه فراتر باشد.
وزیر رفاه با اعلام یک سیاست اعتمادساز تصریح کرد: چنانچه فردی اظهار کند که واجد این ملاک‌ها نیست، ما بر اساس «اظهار خود فرد» می‌پذیریم و تعهد می‌دهیم که یارانه سال‌های گذشته را نیز به وی پرداخت کنیم.
وی تأکید کرد: برخی افراد فقیر قربانی سوءاستفاده مالی می‌شوند و قطع یارانه آن‌ها به‌دلیل فعالیت‌های غیرواقعی به‌نامشان است.
همچنین وی درباره زمان شارژ کالابرگ توضیح داد: بانک مرکزی برای جلوگیری از تورم، آن را در نیمه هر ماه و نه ابتدای ماه شارژ می‌کند. مهلت استفاده از اعتبار هر ماه دو تا سه ماه خواهد بود و احتمال اضافه شدن محصولات کشاورزی در کالابرگ اسفند وجود دارد.
میدری گفت: رقم کالابرگ برای ماه‌های آینده هنوز مشخص نشده است.
وی گفت: جلسه بعدی شورای‌عالی کار درباره دستمزد سال 1405 هفته آینده برگزار می‌شود.
 
وزیر کار با نقد ساختارهای صرفاً سلسله‌مراتبی که موجب کاهش سرعت اجرای برنامه‌ها می‌شود، بر ضرورت مشارکت فعال بخش خصوصی تأکید کرد. وی از نوسازی چندین مرکز آموزشی حاصل از اقدامات 18 ماه اخیر خبر داد و گفت: در زمان حاضر 40 مرکز آموزش فنی‌وحرفه‌ای به‌صورت هیئت‌امنایی اداره می‌شوند و سیاست قطعی سازمان، حرکت به‌سمت واگذاری مدیریت تمامی مراکز به کارآفرینان است.
به‌گفته میدری، این مشارکت تنها به تجهیز و نوسازی محدود نمی‌شود، بلکه شامل طراحی دوره‌های آموزشی، به‌روزرسانی مهارت مربیان، برگزاری آزمون‌ها و تأیید صلاحیت حرفه‌ای است. وی همچنین از همکاری با *سازمان نظام مهندسی برای دگرگونی در نظام صلاحیت حرفه‌ای کشور خبر داد.
 
میدری با ابراز اینکه "در سال‌های گذشته پیوند مؤثری میان وزارت آموزش و پرورش و سازمان فنی‌وحرفه‌ای وجود نداشت."، از طرح «همنوا» به‌عنوان الگوی موفق هم‌افزایی یاد و اضافه کرد: «آموزش‌های مهارتی باید دقیقاً در اتمسفر کارآفرینی شکل بگیرد.
 
وزیر تعاون، کار و رفاه اجتماعی با گریزی به تاریخ اقتصادی جهان، به تجربه آلمان پس از جنگ جهانی اول اشاره کرد و گفت: در آن دوران که آلمان با تحریم شدید و تورم روزانه 50درصدی مواجه بود، یک طرح مشترک میان اقتصاددانان و کارآفرینان، این کشور را دوباره به یک قدرت صنعتی تبدیل کرد.
وی خاطرنشان کرد: سازمان فنی‌وحرفه‌ای می‌تواند پیشران شکل‌گیری دوباره اعتماد مردم به اقتصاد ملی باشد؛ چرا که تجربه نشان داده است با دست‌های خالی اما با وفاق و همکاری بین‌بخشی، می‌توان کارهای بزرگی انجام داد.
, دوشنبه، ۲۷ بهمن ۱۴۰۴ - ۱۸:۵۴:۵۲, ۷۸۷۶ بازدید
9,  افزایش حقوق کارمندان 2بار در سال؟ , اخیراً برخی نمایندگان مجلس شورای اسلامی پیشنهاد داده‌اند که حقوق کارمندان..., به نظر میرسد طرح افزایش حقوق ها در میانه سال ایده ای باشد که با سازوکار بودجه ریزی کشور تناسب جدی نداشته باشد.
به گزارش تسنیم، اخیراً برخی نمایندگان مجلس شورای اسلامی پیشنهاد داده‌اند که حقوق کارمندان دولت به‌جای یک‌بار، دو بار در سال افزایش یابد؛ پیشنهادی که در ظاهر با هدف جبران کاهش قدرت خرید کارکنان مطرح شده اما درباره امکان اجرای آن، پرسش‌های جدی وجود دارد.
بر اساس سازوکار بودجه‌نویسی در ایران، افزایش حقوق کارکنان دولت منوط به پیش‌بینی منابع پایدار در قانون بودجه سالانه است. هر سال در زمان تدوین لایحه بودجه، دولت میزان منابع و مصارف را برآورد می‌کند که بخش قابل توجهی از مصارف به پرداخت حقوق و مزایای کارکنان اختصاص دارد. از این‌رو هرگونه تغییر در میزان افزایش حقوق، نیازمند تعریف منابع جدید و قابل اتکاست.
کارشناسان معتقدند اگر قرار باشد آن طور که نمایندگان مجلس مطرح میکنند، حقوق کارمندان دو بار در سال افزایش یابد، باید منابع مالی تازه‌ای برای پوشش این هزینه پیش‌بینی شود. در شرایط فعلی اقتصاد کشور، تأمین منابع جدید بدون ایجاد آثار تورمی قابل توجه، دشوار به نظر می‌رسد. افزایش هزینه‌های جاری دولت، در صورت نبود درآمد پایدار، می‌تواند به تشدید کسری بودجه و در نهایت افزایش پایه پولی منجر شود.
در این میان، یکی از گزینه‌هایی که اخیراً مورد توجه برخی سیاست‌گذاران قرار گرفته، افزایش نرخ مالیات‌ها از جمله افزایش نرخ 10 درصدی مالیات بر ارزش افزوده است. با این حال، چنین راهکاری نیز پیامدهای خاص تورمی خود را دارد و می‌تواند به افزایش قیمت کالاها و خدمات منجر شود.
بر این اساس، به نظر می‌رسد عملیاتی شدن ایده افزایش دوباره حقوق در سال، بیش از هر چیز به امکان تأمین منابع پایدار و غیرتورمی وابسته است. در غیر این صورت، اجرای این پیشنهاد ممکن است به افزایش فشارهای قیمتی در اقتصاد بینجامد؛ موضوعی که خود می‌تواند بخشی از آثار مثبت افزایش حقوق را خنثی کند.
در نهایت باید دید در فرآیند بررسی لایحه بودجه و تعامل میان دولت و مجلس، چه تصمیمی درباره این پیشنهاد اتخاذ خواهد شد و آیا منابع مشخص و قابل اتکایی برای اجرای آن پیش‌بینی می‌شود یا خیر.
, دوشنبه، ۲۷ بهمن ۱۴۰۴ - ۱۸:۱۴:۴۲, ۲۳۳۱ بازدید
10,  مصالح ساختمانی 45درصد گران شد , بر اساس آمار مرکز آمار ایران شاخص قیمت مصالح ساختمانی در پاییز..., بر اساس آمار مرکز آمار ایران شاخص قیمت مصالح ساختمانی در پاییز 404 نسبت به سال قبل 44.9 درصد افزایش یافت.
به گزارش تسنیم، جدیدترین داده‌های رسمی نشان می‌دهد شاخص قیمت نهاده‌های ساختمان‌های مسکونی شهر تهران در پاییز 1404 با شتاب قابل توجهی افزایش یافته است. تورم سالانه نهاده‌ها به 44.9 درصد رسیده، یعنی نسبت به فصل مشابه سال قبل بیش از چهار پنجم افزایش قیمت داشته‌ایم و نسبت به فصل گذشته 8.2 واحد درصد جهش داشته است.
شاخص کل قیمت نهاده‌ها اکنون به عدد 204.8 رسیده است که رشد فصلی آن 18.4 درصد و رشد نقطه‌به‌نقطه 61.3 درصد است؛ جهشی که بخش قابل توجهی از هزینه ساخت پروژه‌ها را تحت تأثیر قرار می‌دهد.
در بین گروه‌های اجرایی، چوب با تورم نقطه‌به‌نقطه 96.6 درصد و تورم سالانه 70.7 درصد، رکورددار افزایش قیمت است، در حالی که گروه «شیشه» با تورم نقطه‌به‌نقطه 28.2 درصد و تورم سالانه 22.9 درصد، کمترین رشد را داشته است. از سوی دیگر، تأسیسات مکانیکی و عایق‌های حرارتی بیشترین تورم فصلی را با 36.4 درصد تجربه کرده‌اند و گروه «سیمان، بتن و شن و ماسه» حتی کاهش 1.8 درصدی نسبت به فصل قبل داشته است.
, دوشنبه، ۲۷ بهمن ۱۴۰۴ - ۱۷:۳۶:۱۱, ۵۲۴۷ بازدید
11,  توضیح بانک مرکزی در مورد حساب های راکد , بانک مرکزی تأکید کرد داشتن حساب راکد یا تعدد حساب، مانعی برای دریافت..., بانک مرکزی تأکید کرد داشتن حساب راکد یا تعدد حساب، مانعی برای دریافت وام بانکی نخواهد بود.
به گزارش تسنیم، ضوابط اجرایی ناظر بر افتتاح و نگهداری حساب‌ محدودیتی برای متقاضیان تسهیلات بانکی ایجاد نمی کند و متقاضیانی که درخواست اخذ خدمات مبتنی بر حساب نظیر تسهیلات بانکی دارند و بر اساس ماده 16 ضوابط اجرایی ناظر بر افتتاح و نگهداری حساب دارای محدودیت در افتتاح حساب جدید  (دارابودن «حساب راکد» یا دارا بودن بیش از 10 فقره حساب سپرده غیرتجاری غیربسته) هستند، می توانند برای دریافت خدمات مذکور از یک فقره حساب سپرده با دوره استفاده محدود (تا پایان دوره ارائه خدمت مبتنی بر حساب) بهره‌مند گردند.
طبق اعلام بانک مرکزی، بررسی‌های به‌عمل آمده حاکی از این است که برخی مؤسسات اعتباری، حکم مذکور در ماده (16) «ضوابط اجرایی ناظر بر الزامات افتتاح و نگهداری حساب‌های سپرده ریالی اشخاص حقیقی در مؤسسات اعتباری» ابلاغی طی بخشنامه شماره 154814‏‏‏‏‏‏/04 مورخ 31‏‏‏‏‏‏/06‏‏‏‏‏‏/1404 را به نحوی به اجرا گذارده‌اند که اعطای تسهیلات بانکی به ویژه تسهیلات خرد به اشخاص حقیقی، چالش‌هایی را برای آن‌ها ایجاد کرده است. حال آن‌که در ماده (15) ضوابط اجرایی مذکور، در مورد اشخاصی که درخواست افتتاح حساب از مؤسسه اعتباری ندارند و مؤسسه اعتباری به دلیل ارائه خدمات مبتنی بر حساب، ناگزیر از افتتاح حساب برای آن‌ها می‌باشد، پیش‌بینی‌هایی در نظر گرفته شده است. براین اساس و در این رابطه تأکید می شود:
«به موجب ماده (15) ضوابط اجرایی ناظر بر الزامات افتتاح و نگهداری حساب‌های سپرده ریالی اشخاص حقیقی در مؤسسات اعتباری، کلیه اشخاص، حتی چنانچه دارای شرایط مذکور در ماده (16) ضوابط اجرایی صدرالاشاره (دارابودن «حساب راکد» یا دارا بودن بیش از 10 فقره حساب سپرده غیرتجاری غیربسته) باشند، در حالی‌که اولاً؛ درخواست اخذ خدمات مبتنی بر حساب نظیر تسهیلات بانکی دارند و ثانیاً؛ در آن مؤسسه اعتباری حساب سپرده ندارند، باید برای دریافت خدمات مذکور از یک فقره حساب سپرده با دوره استفاده محدود (تا پایان دوره ارائه خدمت مبتنی بر حساب) بهره‌مند گردند. حساب سپرده‌ای که برای ارائه خدمات مبتنی بر حساب (نظیر اعطای تسهیلات) افتتاح می‌شود باید پس از اتمام دوره خدمت، رأساً توسط مؤسسه اعتباری بسته شود و این مهم باید در قرارداد افتتاح حساب سپرده پیش‌بینی شده باشد. در این خصوص تأکید می‌گردد، چنانچه اشخاص متقاضی دریافت تسهیلات یا سایر انواع خدمات مبتنی بر حساب، در آن مؤسسه اعتباری حساب سپرده دارند، ارائه خدمات باید از طریق همان حساب موجود صورت پذیرد.»
در خاتمه ضمن تأکید مجدد بر این‌که اقدامات موضوع  ماده (16) ضوابط اجرایی ناظر بر الزامات افتتاح و نگهداری حساب‌های سپرده ریالی اشخاص حقیقی در مؤسسات اعتباری باید در مورد تمامی اشخاصی به اجرا درآید که درخواست افتتاح حساب سپرده به آن مؤسسه اعتباری ارائه می کنند، حال ‌این‌که دارای حساب سپرده «راکد» نزد مؤسسات اعتباری می‌باشند و یا بیش از 10 حساب سپرده غیرتجاری غیربسته نزد کلیه مؤسسات اعتباری دارند.  
بر این  اساس بانک ها باید مراتب را به قید تسریع و با لحاظ بخشنامه شماره 149153‏‏‏‏‏‏‏‏‏/96 مورخ 16‏‏‏‏‏‏‏‏‏/05‏‏‏‏‏‏‏‏‏/1396 به تمامی واحدهای ذیربط آن مؤسسه اعتباری ابلاغ و برحسن اجرای آن نظارت دقیق به عمل آورند‏.
, دوشنبه، ۲۷ بهمن ۱۴۰۴ - ۱۷:۰۱:۲۷, ۳۸۱۵ بازدید
12,  بخشنامه پیش فروش خودرو تانک 300 (اسفند 1404) , بخشنامه پیش فروش خودرو تانک 300 با قیمت غیرقطعی ویژه اسفندماه 1404 از روز شنبه هفته آینده مورخ 2 اسفندماه ..., بخشنامه پیش فروش خودرو تانک 300 با قیمت غیرقطعی ویژه اسفندماه 1404 از روز شنبه هفته آینده مورخ 2 اسفندماه راس ساعت 10 صبح فعال خواهد شد.

, دوشنبه، ۲۷ بهمن ۱۴۰۴ - ۱۶:۰۰:۱۷, ۱۲۳۳۵ بازدید
13,  امکان همکاری نفتی تهران-واشنگتن وجود دارد؟ , یک کارشناس حوزه انرژی گفت: اگر روابط تهران–واشنگتن بر اساس یک توافق جامع بهبود یابد، احتمالا محدودیت‌‌ های انرژی به‌ طور تدریجی ..., یک کارشناس حوزه انرژی گفت: اگر روابط تهران–واشنگتن بر اساس یک توافق جامع بهبود یابد، احتمالا محدودیت‌‌های انرژی به‌ طور تدریجی برداشته شود و با توجه به اینکه شرکت‌‌های امریکایی، به‌ ویژه در حوزه‌‌های فناوری‌ های پاک، گاز طبیعی مایع‌شده و بازیافت گاز فلر فعال هستند، می توان با آنها همکاری کرد.
محمود خاقانی در گفت‌وگو با ایلنا، درباره امکان همکاری ایران و امریکا در حوزه نفت و گاز و بخصوص ال ان جی اظهار داشت: تحریم‌ های ثانویه آمریکا شامل هرگونه سرمایه‌ گذاری، انتقال فناوری، یا همکاری در بخش انرژی ایران است. اکنون شرکت‌ های امریکایی و حتی غیر امریکایی به‌ دلیل خطر جریمه‌ های بسیار سنگین از هر نوع تعامل مستقیم یا غیر مستقیم با پروژه‌ های نفت، گاز و پتروشیمی ایران خودداری می‌ کنند.
وی افزود:  فناوری تولید ال ان جی پیشرفته است و در حال حاضر برترین تجهیزات آن در اختیار شرکت‌ هایی مثل شورون اگزون موبیل و کونوکو فیلیپس و چند شرکت اروپایی است و دسترسی به فناوری‌ های مشابه از مسیر آمریکا نیازمند مجوز وزارت خزانه‌ داری و وزارت بازرگانی امریکا است که اکنون برای ایران صادر نمی‌ شود.
این کارشناس حوزه انرژی بیان کرد: اگر روابط تهران–واشنگتن بر اساس یک توافق جامع بهبود یابد ممکن است محدودیت‌ های انرژی به‌ طور تدریجی برداشته شود و با توجه به اینکه شرکت‌ های امریکایی، به‌ ویژه در حوزه‌ های فناوری‌ های پاک، گاز طبیعی مایع‌شده و بازیافت گاز فلر فعال هستند، می توان با آنها همکاری کرد.
وی در ادامه گفت: ما در دولت هاشمی رفسنجانی و دولت هفتم و هشتم با شرکت های چند ملیتی از جمله آمریکایی روابط داشتیم، حتی از ما نفت می خریدند. شرکت هس امریکایی (Hess Corporation) پالایشگاهی روی نفت خام ایران طراحی کرده بود، شل برای در حوزه نفت و پالایشگاهی با ایران توافق داشت، پروژه های سرمایه گذاری برای تبدیل گاز طبیعی به گاز مایع  و ال ان جی داشتیم. بتدریج گروهی که اکنون نیز در اقتصاد و سیاست ایران با نفوذ هستند به هر دلیلی دنبال این بودند که تمام قراردادهایی را که در میادین مشترک با کشورهای امریکایی و حتی چینی و  روسی به امضا رسانده بودیم همانند قرارداد کرسنت را متوقف کنند و کمااینکه بعد از تعریف قراردادهای جدید نفتی که با توتال منعقد کردیم را نیز متوقف کردند.
وی افزود: در واقع مخالفان در داخل نیز با خروج ترامپ از برجام همکاری کردند. در سال ۹۴ که برجام به نتیجه رسید و شرکت های اروپایی و آسیایی به ایران می آمدند، امریکا هم ابراز تمایل کرد اما برخی گروه‌ها مخالفت‌هایی کردند و حتی شاهد بودیم قرارداد با بوئینگ را با مواضع ضد آمریکایی دچار تردید کردند. نتیجه اینکه  امریکا هم عنوان کرد ما چرا باید پول بلوکه شده ایران را آزاد کنیم تا چین و روسیه وارد قرارداد با ایران شوند؟
این کارشناس حوزه انرژی گفت: ما مذاکرات موفقی هم در دولت بایدن داشتیم، در اسفند ۹۹ همه چیز آماده امضا بود اما برخی کارشکنی کردند و حتی روحانی امیدوار بود که در دولت سیزدهم این توافق صورت گیرد اما دولت پنهان این اجازه را نداد. اکنون نیز  این گروه سعی می‌کنند دولت پزشکیان زمین بخورد.
وی با بیان اینکه مذاکرات اکنون همان تداوم مذاکرات برجام است، خاطرنشان کرد: مذاکره و دیپلماسی همیشه در دنیا برای جلوگیری از کشتار جمعی و ویرانی و جنگ بوده است، در جنگ هیچ کس برنده نیست و در این رابطه باید گفت که بیشترین ضرر را هم اروپا متحمل می‌شود، چون شوک افزایش قیمت نفت رخ خواهد داد.
خاقانی با بیان اینکه اگر اکنون امریکا بدنبال جنگ است در واقع دستیابی به مخازن نفت و گاز و معادن لیتیوم ایران را در سر می‌پروراند، گفت: امریکا به دنبال نفت و گاز و مهم تر از آن معادن لیتیوم است، اگر امریکا برای جنگ هزینه می‌کند فقط با معادن لیتیوم و نفت و گاز سرمایه گذاری جنگ را به جیب خود بر می‌گرداند.
وی با تاکید بر لزوم تداوم مذاکره برای دستیابی به توافق خاطرنشان کرد: مذاکره و دیپلماسی خوب است اما نمی‌خواهیم انحصار دست امریکا و یا بلوک شرق باشد.
, دوشنبه، ۲۷ بهمن ۱۴۰۴ - ۱۵:۵۰:۱۰, ۳۴۵۱ بازدید
14,  ریزش مجدد شاخص بورس امروز دوشنبه , تالار شیشه‌ای امروز هم مثل روزهای گذشته تحت تاثیر متغیرهای سیاسی قرمزپوش شد؛ به طوری که شاخص کل با کاهش بیش از 59 هزار واحد ..., تالار شیشه‌ای امروز هم مثل روزهای گذشته تحت تاثیر متغیرهای سیاسی قرمزپوش شد؛ به طوری که شاخص کل با کاهش بیش از 59 هزار واحد به رقم سه میلیون و ۸۲۲ هزار واحد رسید.
در سومین روز هفته شاخص کل بورس اوراق بهادار تهران ۵۹ هزار و ۲۸۳ واحد کاهش یافت و به رقم سه میلیون و ۸۲۲ هزار و ۵۸۴ واحد رسید. طی چهار روز کاری گذشته نیز این بازار به ترتیب ۱۰۵، ۳۸، ۴۳ و ۱۰۴ هزار واحد افت کرده بود. بدین تریب بازار سرمایه دو روز قبل کانال چهار میلیون و دیروز کانال ۳.۹ میلیون واحد را از دست داد.
شاخص هم‌وزن هم امروز ۴۲۶۴ واحد کاهش داشت و در عدد ۹۷۶ هزار و ۸۹۵ واحد ایستاد.
همچنین ۴۶۸ هزار فقره معامله به ارزش حدود ۱۴ هزار میلیارد تومان در بازار سهام انجام شد.
شاخص فرابورس هم امروز با کاهش ۱۵۷ واحد به ۲۹ هزار و ۱۱۴ واحد رسید. تعداد معاملات امروز فرابورس ۱۹۵ هزار فقره و ارزش آن رقم چشمگیر ۵۸۵ هزار میلیارد تومان بود.
بازار سرمایه از ۲۴ آبان روند افزایشی داشته و طی این مدت رکوردهای جدیدی را با ورود به کانال‌های ۳.۳، ۳.۴، ۳.۵، ۳.۶، ۳.۷، ۳.۸، ۳.۹، ۴ و ۴.۱، ۴.۲، ۴.۳ و ۴.۴ میلیون واحد به ثبت رسانده بود. اما از ابتدای بهمن ماه تاکنون تحت تاثیر متغیرهای غیراقتصادی و بحران‌های منطقه‌ای تا کانال ۳.۸ میلیون واحد عقب‌نشینی کرد.
, دوشنبه، ۲۷ بهمن ۱۴۰۴ - ۱۵:۰۰:۳۰, ۲۶۳۳ بازدید
15,  قیمت جدید پیکاپ KMC T9 اعلام شد (بهمن 1404) , شرکت کرمان موتور امروز دوشنبه 27 بهمن ماه 1404 قیمت جدید پیکاپ کی ام سی T9 اتوماتیک این شرکت را اطلاع رسانی ..., شرکت کرمان موتور امروز دوشنبه 27 بهمن ماه 1404 قیمت جدید پیکاپ کی ام سی T9 اتوماتیک این شرکت را اطلاع رسانی کرد.

تغییر قیمت
قیمت قبل: 3،360،000،000 تومان
قیمت جدید: 4،385،000،000 تومان
 
, دوشنبه، ۲۷ بهمن ۱۴۰۴ - ۱۴:۵۱:۰۶, ۲۳۸۴۴ بازدید
16,  برداشت نادرست برخی شعب از بخشنامه بانک مرکزی , شایعه محرومیت وام‌گیرندگان با بیش از ۱۰ حساب بانکی صحت ندارد، اما در برخی شعب به‌صورت موردی این موضوع مطرح شده است.
, در روز‌های اخیر، گزارشی در برخی رسانه‌ها منتشر شد که مدعی بود متقاضیان دریافت تسهیلات بانکی، در صورت داشتن بیش از ۱۰ حساب بانکی، امکان دریافت وام نخواهند داشت.
این ادعا به سرعت در فضای رسانه‌ای بازنشر شد و نگرانی‌هایی را در میان متقاضیان تسهیلات ایجاد کرد؛ محور اصلی این گزارش‌ها، استناد به بخشنامه‌ای از سوی بانک مرکزی بود که سقف مشخصی برای تعداد حساب‌های بانکی هر فرد تعیین کرده است. با توجه به اهمیت مسئله در حوزه سیاست‌های اعتباری و اثرگذاری آن بر دسترسی خانوار‌ها به منابع مالی، این موضوع مورد پیگیری قرار گرفت.
پیگری‌های رسمی از بانک مرکزی نشان می‌دهد بخشنامه‌ای با این مضمون که داشتن بیش از ۱۰ حساب بانکی مانع اعطای تسهیلات است، از سوی بانک صادر نشده است. به بیان دیگر هیچ دستور العملی که به صورت مستقیم دریافت وام را به تعداد حساب‌های فعال اشخاص حقیقی گره بزند، در چارچوب مقررات ابلاغی بانک مرکزی وجود ندارد.
این موضوع از منظر حقوقی و نظارتی اهمیت دارد؛ چراکه هرگونه محدودیت فراگیر در دسترسی به تسهیلات بانکی باید در قالب بخشنامه‌های شفاف و رسمی ابلاغ شود و قابلیت استناد عمومی داشته باشد. در غیاب چنین ابلاغیه‌ای، استناد به بخشنامه بانک مرکزی در این خصوص، فاقد پشتوانه مقرراتی است.
مشاهدات میدانی در برخی شعب
با وجود عدم صدور بخشنامه رسمی در این زمینه، بررسی‌های میدانی خبرنگار ایبنا نشان می‌دهد در برخی شعب بانکی، به متقاضیان اعلام شده که برای دریافت تسهیلات، باید تعداد حساب‌های فعال آنان کمتر از ۱۰ مورد باشد.
این رویه‌ها، اگرچه به صورت محدود و غیر سراسری گزارش شده‌اند، اما به دلیل اثر‌گذاری مستقیم بر فرآینده اعطای تسهیلات، می‌توانند زمینه‌ساز برداشت‌های نادرست از سیاست‌های اعتباری کشور شوند که تفاوت میان رویه داخلی یک شعبه و سیاست رسمی ابلاغی در اینجا اهمیت کیلیدی دارد؛ چرا‌که هرگونه تعمیم رفتار محدود برخی شعب به سیاست کلان پولی، منجر به مخدوش شدن تصویر مقرراتی خواهد شد.
بخشنامه جدید بانک مرکزی و تفکیک موضوع
همزمان با طرح این مباحث، بانک مرکزی در راستای ساماندهی حساب‌های بانکی و ارتقای شفافیت نظام بانکی، بخشنامه‌ای با موضوع مدیریت و ضابطه‌مند کردن افتتاح و نگهداری حساب‌ها منتشر کرده است. هدف این بخشنامه کنترل حساب‌های مازاد، کاهش حساب‌های غیر ضرور، مقابله با سوء‌استفاده‌های احتمالی و تقویت انضباط در شبکه بانکی عنوان شده است.
با این حال، بررسی متن این ابلاغیه نشان می‌دهد که موضوع آن ناظر بر ضوابط افتتاح و استمرار حساب‌هاست و ارتباط مستقیمی با محرومیت از دریافت تسهیلات ندارد. به بیان دقیق‌تر، این بخشنامه چارچوب‌هایی برای ساماندهی حساب‌ها تعریف می‌کند، اما اعطای تسهیلات را به‌صورت مستقیم مشروط به عدد مشخصی از حساب‌های فعال نکرده است.
ضرورت انسجام در اجرای مقررات
آنچه از مجموع بررسی‌ها برمی‌آید، وجود یک شکاف اجرایی محدود میان مقررات ابلاغی و برخی رویه‌های عملیاتی در سطح شعب است. در شرایطی که سیاست‌گذار پولی به‌دنبال ارتقای شفافیت و انضباط در شبکه بانکی است، تبیین دقیق دامنه هر بخشنامه و اجرای یکسان آن در سراسر شبکه بانکی اهمیت دوچندان دارد.
شفاف‌سازی مستمر، اطلاع‌رسانی دقیق به شعب و جلوگیری از برداشت‌های سلیقه‌ای، می‌تواند از شکل‌گیری شایعات یا تفسیر‌های متفاوت از مقررات جلوگیری کند؛ از سوی دیگر، متقاضیان تسهیلات نیز لازم است در مواجه با چنین مواردی، مستندات رسمی را ملاک عمل قرار دهند.
ادعای محرومیت متقاضیان دارای بیش از ۱۰ حساب بانکی از دریافت وام، بر اساس پیگیری‌های انجام‌شده، مستند به بخشنامه رسمی بانک مرکزی نیست. هرچند در برخی شعب به صورت موردی چنین شرطی مطرح شده، اما سیاست ابلاغی بانک مرکزی ناظر بر ساماندهی و مدیریت حساب‌هاست و نه ایجاد مانع فراگیر برای اعطای تسهیلات.
تجربه اخیر نشان می‌دهد در حوزه سیاست‌های پولی و اعتباری، مرزبندی دقیق میان رویه‌های داخلی شعب و سیاست‌های رسمی ابلاغی اهمیت بنیادین دارد. انسجام در اجرا و شفافیت در اطلاع‌رسانی، دو مولفه کلیدی برای حفظ اعتماد عمومی به نظام بانکی و جلوگیری از شکل‌گیری برداشت‌های نادرست در افکار عمومی خواهد بود./ ایبنا
, دوشنبه، ۲۷ بهمن ۱۴۰۴ - ۱۴:۴۹:۴۸, ۲۶۷۷ بازدید
17,  فروش نفتکش‌های تحریمی ایران با مجوز سران قوا , این کشتی‌ها را به این دلیل فروختیم که تعدادی از آنها تحریم شده‌ بودند و تعدادی هم در خطر تحریم بودند. بنابراین یا باید اجازه می‌دادیم کشتی وارد ..., مجیدعلی نازی، مدیر سابق کشتیرانی مدیرعامل اسبق شرکت بازرگانی نفت ایران (نیکو) و مشاور فعلی این شرکت:
این کشتی‌ها را به این دلیل فروختیم که تعدادی از آنها تحریم شده‌ بودند و تعدادی هم در خطر تحریم بودند. بنابراین یا باید اجازه می‌دادیم کشتی وارد لیست تحریم شود که اغلب افراد برای حفظ منافع خود و محافظه کارانه همین کار را انجام دادند و ضرر و زیان قابل توجهی به بیت‌المال وارد کردند.
وقتی کشتی وارد لیست تحریم می‌شود فارغ از سال ساخت و امکاناتش، به آهن پاره و آهن قراضه تبدیل می‌شود. قیمت آهن قراضه مشخص است، فرض کنید بیشترین قیمت آهن در هر تن ۴٠٠ دلار است، یک کشتی VLCC هم ۴٠ هزار تن وزن دارد؛ ارزش آن ١۶ میلیون دلار محاسبه می‌شود.
اگر کشتی تحریمی باشد، قیمت به ٣٠ درصد کاهش پیدا می‌کند و با این وجود قیمت کشتی به حدود ١٠ الی ١١ میلیون دلار کاهش پیدا می‌کند. اما ما توانستیم کشتی را بالاتر از این رقم به فروش برسانیم و رقم دقیق را نمی‌توانم اعلام کنم اما رقم فروش بالاتر از ١۴ میلیون دلار بود.
برای فروش این تعداد از ناوگان، مجوز‌های لازم را از سران قوا داشتیم. اساسا مگر این امکان وجود دارد که در سیستم دولتی بتوان حتی یک پراید را بدون مجوز فروخت. آیا می‌توان در سیستم دولتی حتی یک دسته بیل را بدون مجوز و بدون هماهنگی و بدون اینکه سیر مراحل قانونی آن انجام شده باشد، به فروش رساند؟
اینکه گفته‌ می‌شود خریدار پولی واریز نکرده، کذب بوده؛ پول برگشته و در حساب است و همزمان با فروش، الحمدلله کشتی جدیدی را خریداری کرده‌ایم که به دلیل مباحث محرمانگی نمی‌توانیم اخباری درباره آن منتشر کنیم.
کشتی‌ها را به آقای «آقایاری» نفروخته‌ایم، کشتی را به دو فرد چینی و یک فرد هندی فروخته‌ایم. بزودی صدای این خناس‌ها را که شایعه پراکنی می‌کنند با عملکردمان خفه می‌کنیم و در شرایطی که باید با هم اتحاد و همدلی داشته باشیم، انتشار این اخبار دشمن شاد کن است.| ایلنا
, دوشنبه، ۲۷ بهمن ۱۴۰۴ - ۱۴:۱۹:۵۵, ۱۷۰۸۹ بازدید
18,  شرایط فروش فوری خودرو لوکس بنز GLC در ایران , فروش با تحویل 30 روزه خودرو لوکس بنز GLC مدل 2025 و با قیمت قطعی در نمایندگی های فروش این محصول در ایران آغار شد., فروش با تحویل 30 روزه خودرو لوکس بنز GLC مدل 2025 و با قیمت قطعی در نمایندگی های فروش این محصول در ایران آغار شد.

موتور: 4 سیلندر 16 سوپاپه
حجم موتور: 2000 سی سی
تنفس موتور: هیبرید خفیف
انتقال نیرو: دو دیفرانسیل
حداکثر قدرت: 204 اسب بخار در 6100 دور در دقیقه
حداکثر گشتاور: 320 نیوتن متر در 300 دور در دقیقه
جعبه دنده: 9 سرعته اتوماتیک 9G-TRONIC
شتاب 0 تا 100: 7.9 ثانیه
حداکثر سرعت: 227 کیلومتر در ساعت
وزن: 1930 کیلوگرم
, دوشنبه، ۲۷ بهمن ۱۴۰۴ - ۱۳:۰۵:۳۸, ۱۴۴۶۹ بازدید
19,  قیمت جدید سکه و طلا امروز دوشنبه 1404/11/27 , قیمت سکه و طلا امروز دوشنبه 27 بهمن ماه 1404 به نقل از اتحادیه طلا و جواهر را در جدول زیر مشاهده ...
, قیمت سکه و طلا امروز دوشنبه 27 بهمن ماه 1404 به نقل از اتحادیه طلا و جواهر را در جدول زیر مشاهده فرمایید.
علاوه بر قیمت سکه امامی، بهار آزادی، گرمی، نیم سکه و ربع سکه می‌توانید قیمت مثقال و انس جهانی طلا و طلای آبشده را نیز مشاهده نمایید.
 
سکه و ارز
قیمت
			(تومان)

سکه تمام طرح جدید (86)
193,200,000

سکه تمام طرح قدیم
187,500,000

نیم سکه
99,500,000

ربع سکه
54,500,000

سکه گرمی
27,000,000

طلای 18 عیار
19,033,000

طلای 24 عیار
25,375,000

هر مثقال طلا
			(مظنه تهران)
82,450,000

اونس طلا
 5013 $
, دوشنبه، ۲۷ بهمن ۱۴۰۴ - ۱۲:۵۸:۰۳, ۴۲۴۰۳ بازدید
20,  تحویل رسمی اولین سری از خودروهای سیتروئن C3-XR در ایران , همزمان با برگزاری مراسم رسمی در شرکت سایپا سیتروئن، نخستین سری خودروهای سیتروئن C3-XR (زودتر از موعد مقرر) با پیام مدیرعامل ..., همزمان با برگزاری مراسم رسمی در شرکت سایپا سیتروئن، نخستین سری خودروهای سیتروئن C3-XR (زودتر از موعد مقرر) با پیام مدیرعامل گروه سایپا به مشتریان تحویل داده شد.
مراسم تحویل نخستین سری خودروهای سیتروئن C3-XR با حضور مدیران عامل شرکت‌های گروه سایپا، معاونان گروه، مدیرعامل و اعضای هیات‌مدیره و جمعی از مدیران ارشد شرکت سایپا سیتروئن در سایت کاشان برگزار شد.
در این مراسم، علی شیخ‌زاده، مدیرعامل گروه خودروسازی سایپا، با ارسال پیامی از تلاش کارکنان سایپا سیتروئن در راه‌اندازی خط تولید و مونتاژ این محصول قدردانی کرد و آنان را از عوامل اصلی استمرار تولید در شرایط تحریم دانست.
وی تأکید کرد: راه‌اندازی خط تولید یک محصول با برند معتبر جهانی در شرایط محدودیت‌های بین‌المللی، افتخاری برای صنعت استان و مجموعه گروه سایپا محسوب می‌شود.
مدیرعامل گروه سایپا در ادامه ابراز امیدواری کرد: یقین دارم با همت مضاعف و تلاش شبانه‌روزی همگی، می‌توان برگ‌های زرین دیگری را به کارنامه درخشان سایپا کاشان اضافه کرد تا باز هم شاهد رشد و توسعه همه‌جانبه این صنعت به دست فرزندان لایق و متخصص خود باشیم.
همچنین در این مراسم، ناصر تاران، مدیرعامل شرکت سایپا سیتروئن، با اشاره به آغاز تحویل این محصول به مشتریان اظهار داشت: تحقق وعده تحویل پیش از موعد، نشان دهنده عزم راسخ، برنامه‌ریزی دقیق و همت والای همکاران ما در تمامی بخش هاست. ما باور داریم که اعتماد مشتریان، بزرگترین سرمایه است.
وی افزود: محصول سیتروئن C3-XR تمامی استانداردهای لازم را با موفقیت پشت سر گذاشته و هم‌اکنون در مرحله تولید انبوه قرار دارد و با برنامه‌ریزی‌های انجام‌شده، روند تحویل این خودرو به مشتریان تا پایان سال جاری ادامه خواهد داشت.
گفتنی است، در پایان این مراسم، به‌صورت نمادین ۱۰ دستگاه خودرو سیتروئن C3-XR به تعدادی از مشتریان تحویل داده شد و همزمان بارگیری و ارسال مابقی محصولات تولید شده به نمایندگی‌ها آغاز شد.
, دوشنبه، ۲۷ بهمن ۱۴۰۴ - ۱۲:۵۳:۰۲, ۱۲۵۰۶ بازدید
21,  شهروندان: یک میلیون تومان برای خرید کافی نیست , گزارش میدانی از برخی فروشگاه‌های بزرگ عرضه کننده کالابرگ نشان می‌دهد که با گذشت بیش از یک ماه از آغاز این طرح، کالاهای اساسی ..., گزارش میدانی از برخی فروشگاه‌های بزرگ عرضه کننده کالابرگ نشان می‌دهد که با گذشت بیش از یک ماه از آغاز این طرح، کالاهای اساسی در فروشگاه‌ها موجود است، اما به گفته برخی شهروندان اعتبار یک میلیون تومانی برای پوشش کامل هزینه‌های خانوارها کافی نیست و آنها مجبورند مابه‌التفاوت را از جیب خود پرداخت کنند.
به گزارش ایران جیب از ایسنا، پس از حذف ارز ترجیحی و افزایش محسوس قیمت کالاهای اساسی، دولت از دی‌ماه اجرای مرحله جدید طرح کالابرگ الکترونیکی را به‌عنوان یکی از سیاست‌های جبرانی در دستور کار قرار داد؛ طرحی که قرار بود یارانه کالاهای اساسی را به‌جای ابتدای زنجیره تامین، مستقیما به مصرف‌کننده نهایی منتقل کند و بخشی از فشار تورمی وارد شده به سبد معیشت خانوارها را کاهش دهد.
بر اساس سازوکار اعلام‌شده، در این طرح به هر فرد اعتبار مشخصی اختصاص یافت که صرفا برای خرید اقلام اساسی تعیین‌شده قابل استفاده است. این اقلام شامل گوشت، مرغ، روغن، برنج، حبوبات و لبنیات کم‌چرب می‌شود و امکان برداشت نقدی از اعتبار یا خرید سایر کالاها وجود ندارد. هدف اصلی از این سیاست، حفظ دسترسی خانوارها به کالاهای ضروری و جلوگیری از کاهش مصرف اقلام پایه در شرایط رشد قیمت‌ها عنوان شد؛ موضوعی که در هفته‌های ابتدایی اجرای طرح، بارها از سوی مسئولان در گفت‌وگو با ایسنا مورد تاکید قرار گرفت.
تجربه مردم پس از ۲ هفته چه بود؟
با این حال، اجرای طرح از همان ابتدا با چالش‌هایی همراه بود. گزارش‌های میدانی و اظهارات شهروندان از اختلال‌های مقطعی سامانه پرداخت، قطع و وصل اینترنت در برخی فروشگاه‌ها، ابهام در شیوه استفاده از اعتبار و همچنین اطلاع‌رسانی ناقص درباره کارمزد خرید کالابرگی حکایت داشت. هر چند در ادامه، مسئولان اعلام کردند کارمزد تنها در صورتی کسر می‌شود که مبلغ خرید از سقف اعتبار کالابرگ فراتر رود، اما این توضیحات برای بسیاری از خریداران در روزهای نخست روشن نبود و به سردرگمی دامن زد.
یکی از چالش‌ها که همچنان پابرجاست، کارمزدهای ۵۰۰۰ تومانی است که هنگام خریدهای کالابرگی در ازای هر خرید، از مشتری کسر می‌شود.تا به امروز هیچ‌یک از فروشگاه‌ها این موضوع را در قالب پاسخ به پرسش‌های خبرنگار بر عهده نگرفتند، اما بر اساس مشاهدات میدانی و خرید از این فروشگاه‌ها پی به این مسئه بردیم که در ازای هر خرید میزانی نیز برای کارمزد کسر می‌شود به گونه‌ای که فردی هنگام خرید تنها یک کارت مربوط به کالابرگ به همراه داشت او را روانه عابربانکی در خارج از فروشگاه کردند تا مبلغی را به کارت خود واریز کند و بتواند اجناس منتخب خود را خریداری کرده و تحویل بگیرد.
هر چند که مجتبی اخلاقی، مشاور و نماینده تام‌الاختیار مرکز بازرسی، ارزیابی عملکرد و ارتباطات مردمی وزارت تعاون، کار و رفاه اجتماعی، درباره کارمزد ۵۰۰۰ تومانی مطرح‌ شده در اجرای طرح کالابرگ توضیح داد: مبلغ ۵۰۰۰ تومان به‌عنوان کارمزد، به‌هیچ‌وجه در فروشگاه‌ها از مردم دریافت نمی‌شود. این مبلغ صرفاً به‌دلیل الزامات شبکه بانکی و در فرایند اجرای طرح، به‌صورت سیستمی از کارت هموطنان کسر می‌شود، اما در مقابل، ۵۰۰۰ تومان به مبلغ اصلی یک میلیون تومانی اعتبار کالابرگ اضافه می‌شود. تمام فروشندگان موظف هستند در قبال این ۵۰۰۰ تومان، کالا را به‌طور کامل در اختیار مشتری قرار دهند و هیچ هزینه‌ای از جیب مردم پرداخت نمی‌شود. در واقع اگرچه این مبلغ از کارت کسر می‌شود، اما عینا به اعتبار خرید کالا افزوده خواهد شد؛ اما به گفته برخی شهروندانی که با آنها به گفت‌وگو پرداختیم، تاکنون بازگشت وجهی رخ نداده و به یک اجبار برای خرید تبدیل شده است به این عنوان که شیوه پرداخت کالابرگی زمان‌بر و پر زحمت است و این کارمزد باید دریافت شود!
چیزی از اجرای این طرح نگذشته بود که دولت شیوه دومی را برای دریافت کالابرگ اعلام کرد که در این شیوه ۹ قلم کالای اساسی از میان کالاهای اعلام شده به مدت ۳ ماه با قیمت ثابت در اختیار منتخبین این شیوه قرار می‌گیرد، اما با وجود اینکه افراد بسیاری این شیوه را انتخاب کردند، حتی تا به امروز(۲۵ بهمن‌ماه) از چگونگی اجرای این طرح نکته‌ای به فروشگاه‌ها نیز ابلاغ نشده است.
در کنار این مسائل، موضوع کفایت اعتبار کالابرگ در برابر سطح واقعی قیمت‌ها به یکی از محورهای اصلی انتقادها تبدیل شد؛ انتقادی که ریشه آن را باید در پیامدهای حذف ارز ترجیحی و جهش قیمت کالاهای اساسی جست‌وجو کرد. اگرچه کالابرگ امکان خرید را فراهم می‌کند، اما افزایش مداوم قیمت‌ها باعث شده بسیاری از خانوارها همچنان ناچار باشند برای تکمیل سبد مصرفی خود، مابه‌التفاوت را از جیب پرداخت کنند.
اما چیزی که نباید از نظر دور داشت بحث وجود کالاها در فروشگاه‌ها و سطح دسترسی افراد به آنهاست در همین چارچوب، خبرنگار ایسنا با حضور در چند فروشگاه زنجیره‌ای بزرگ در مناطق مختلف تهران، تجربه خرید شهروندان و ارزیابی فروشندگان از اجرای این طرح را بررسی کرده است. روایت‌های مردمی، ضمن پر بودن قفسه‌ها از کالاهای مورد نیاز مردم، اما در مجموع تصویری روشن از شکاف میان اعتبار تخصیصی و قیمت‌های بازار ارائه می‌دهد. یکی از خریداران با اشاره به اقلام خریداری‌شده می‌گوید: یک میلیون تومان، آخرش هیچی نمی‌ماند. ماستی که ۸۰ تومن بوده، ۲۰۰ تومان شده. گوشت را که اصلا نمی‌توان خرید. دو بسته گوشت یک کیلویی گرفتیم، کل اعتبار تمام شد و بقیه‌ را باید خودمان بدهیم.  او تاکید می‌کند که در گذشته، بدون کالابرگ هم امکان خرید وجود داشت، اما حالا قیمت‌ها به حدی افزایش یافته که این اعتبار تنها بخشی از هزینه‌ها را پوشش می‌دهد.
کمبود کالا نداریم 
در مقابل، مسئولان فروشگاه‌ها از افزایش تقاضا برای اقلام مشمول کالابرگ و نبود کمبود کالا خبر می‌دهند. رئیس سالن فروش یکی از فروشگاه‌های بزرگ، با اشاره به اجرای این طرح می‌گوید بیشترین استقبال مردم از روغن، برنج، گوشت و مرغ بوده و کالابرگ تاثیر محسوسی بر افزایش فروش این اقلام داشته است. او توضیح می‌دهد که در ابتدای اجرا، به‌ویژه در مورد روغن، محدودیت‌هایی وجود داشت، اما با تامین به‌موقع و توضیح درست به مشتریان، این محدودیت‌ها برطرف شده و اکنون فروش بر اساس نیاز خانوار انجام می‌شود.
در فروشگاه دیگری نیز مدیر مجموعه با تاکید بر اینکه در مدت اجرای طرح کمبودی در کالاهای اساسی وجود نداشته، می‌گوید تخصیص کالابرگ باعث افزایش تقاضا شده و فروشگاه‌ها ناچار شده‌اند حجم تامین اقلام مشمول را افزایش دهند. به گفته او، زیرساخت‌های پرداخت اگرچه در برخی ساعات با اختلال‌های کوتاه‌مدت مواجه بوده، اما این مشکلات به‌سرعت برطرف شده و روند خدمت‌رسانی به مشتریان متوقف نشده است.
این درحالیست که نه تنها در این فروشگاه بلکه دربسیاری از فروشگاه‌های زنجیره‌ای بزرگ دیگری که مجری این طرح هستند، زیرساخت مناسبی وجود ندارد و صف‌های طولانی صندوق‌ها برای پرداخت هزینه کاملا نمایانگر این ضعف زیرساخت‌ها است؛ چرا که مدام این سامانه‌ها با اختلال مواجه می‌شوند و تا ثبت قیمت و پرداخت زمان زیادی صرف می‌شود.
مردم نیز در پاسخ به این پرسش ایسنا که آیا از فرایند پرداخت رضایت کافی دارند یا خیر؟ گفتند: متاسفانه معطلی زیاد است. برای من پیش آمده که چون ثبت کالابرگی طول کشیده بدون کالابرگ خرید خود را انجام داده‌ام، اما چون طرح تازه به اجرا درآمده چندان جای اعتراضی باقی نمانده و باید تا رفع مشکلات صبوری کنیم.
برآیند این گزارش میدانی نشان می‌دهد که طرح کالابرگ الکترونیکی، دست‌کم در حوزه تامین و دسترسی به کالاهای اساسی، توانسته از بروز کمبود در بازار جلوگیری کند و فروش اقلام مشمول را افزایش دهد، اما در سطح خانوار، همچنان به‌عنوان سیاستی با اثر محدود تلقی می‌شود. افزایش قیمت‌ها پس از حذف ارز ترجیحی باعث شده اعتبار کالابرگ با واقعیت بازار هم‌خوانی نداشته و بسیاری از شهروندان آن را نه راه‌حلی پایدار، بلکه ابزاری موقتی برای جبران بخشی از هزینه‌های ناگزیر زندگی بدانند؛ سیاستی که کارآمدی نهایی آن، بیش از هر چیز، به مهار تورم و ثبات قیمت‌ها گره خورده است. هر چند که با وجود این تفاسیر نیز به گفته مسوولان مربوطه طی یک ماه گذشته که ارز ترجیحی از ابتدای زنجیره و نهاده دامی به انتهای زنجیره و مصرف کننده منتقل شد، در مرحله طرح کالابرگ مصرف‌کنندگان ۷۷ هزار میلیارد تومان (همت) کالا دریافت کرده‌اند، بدون این که صفی یا کمبودی در بازار به وجود آید.
, دوشنبه، ۲۷ بهمن ۱۴۰۴ - ۱۲:۵۰:۱۰, ۱۰۰۳۶ بازدید
22,  ریسپکت بهمن موتور، فیس لیفت شد , طبق تصاویر منتشر شده از خط تولید شرکت بهمن موتور، خودرو ریسپکت با چهره‌ای جدید و مجهز به اپل کارپلی جایگزین نسخه فعلی ..., طبق تصاویر منتشر شده از خط تولید شرکت بهمن موتور، خودرو ریسپکت با چهره‌ای جدید و مجهز به اپل کارپلی جایگزین نسخه فعلی خواهد شد.

ریسپکت جدید بهمن موتور به یک پیشرانه ۱/۵ لیتری که قدرتی معادل ۱۵۴ اسب بخار تولید می کند مجهز می باشد، این خودرو برای انتقال نیروی گشتاور۲۳۰ نیوتن متری به چرخ ها یک گیربکس ۹ سرعته تیپ ترونیک را به کار می گیرد، بنابراین می توانید با توجه به وزن کم این خودرو در قیاس با میزان نیروی محرکه موتور، سرعتی معادل۰ ۱۹ کیلومتر بر ساعت را تجربه کرد. با توجه به توزیع ۶ Airbag در ۱۰ نقطه مختلف کابین می توان گفت که خودروی ریسپکت از سطح ایمنی کافی برخوردار است. ریسپکت با در اختیار داشتن ۴ دوربین Wide و Highresolution تصاویر پاناروما از محیط اطراف خودرو را در اختیار راننده می گذارد.
 
, دوشنبه، ۲۷ بهمن ۱۴۰۴ - ۱۱:۳۱:۵۸, ۱۶۵۷۹ بازدید
23,  مبلغ ساتنا در 6 بانک کمتر از 200 میلیون تومان شد , عبدالناصر همتی در نخستین اقدام جدی در دوره مدیریتی جدید خود برای مهار ناترازی بانک‌ها، سقف انتقال در سامانه ساتنا شش بانک ناتراز ..., عبدالناصر همتی در نخستین اقدام جدی در دوره مدیریتی جدید خود برای مهار ناترازی بانک‌ها، سقف انتقال در سامانه ساتنا شش بانک ناتراز (سپه، مسکن، رسالت، ایران‌زمین، موسسه ملل) را محدود کرد؛ سیاستی که با هدف مهار اضافه‌ برداشت‌ها و کنترل ناترازی اجرا شده است که البته به زعم کارشناسان، پیامدهای آن رفتار سپرده‌گذاران و اعتماد مشتریان به بانک مربوطه را تحت تاثیر قرار می‌دهد.
نخستین اقدام عملی سیاستگذار پولی برای اصلاح ناترازی شبکه بانکی با اعمال محدودیت بر سقف انتقال وجه ساتنا برای شش بانک از امروز (۲۷ بهمن) اجرایی شد. این تصمیم در حالی اتخاذ شده که بانک مرکزی ایران پس از آغاز دوره جدید مدیریتی به ریاست عبدالناصر همتی دو هدف اصلی را اعلام کرده بود؛ همتی در حالی ماه گذشته، یک‌بار دیگر سکان مهمترین نهاد پولی کشور را بر عهده گرفت که دو وعده اصلی را به مردم داد؛ اول ایجاد ثبات در بازار ارز و دوم برخورد با ناترازی بانک‌ها.  
ریشه ناترازی بانک‌ها به سال‌های دورتر برمی‌گردد که در حال حاضر آثار و نتایج خود را نشان داده است که مهمترین مصداق آن انحلال بانک آینده و ادغام آن در بانک ملی بود. با این وجود سیاستگذار پولی در ادوار مختلف تلاش کرده که معضل ناترازی بانک‌ها را حل کند اما خیلی از این سیاست‌ها عملا روی کاغذ باقی ماند و اگر هم اجرا شد در عرصه عمل چندان مثمر ثمر واقع نشد.  
برخی کارشناسان در خصوص انحلال بانک آینده معتقد بودند که اگرچه این اقدام دیرهنگام بود اما توانست در عمل، نقطه شروعی برای برخورد با بانک‌های ناتراز باشد؛ چراکه بعد از این اقدام برخی دیگر از بانک‌های ناتراز برنامه‌های اصلاحی را برای حل ناترازی های خود در دستور کار قرار دادند.  
حالا اما جدیدترین اقدام بانک مرکزی متوجه چند بانک ناتراز که استفاده بیش از حد از منابع بانک مرکزی داشته‌اند،شده است تا با اعمال محدودیت در میزان رقم انتقال پولی ساتنا در این بانک‌ها، به نوعی سیاست تنبیهی اعمال شود.
بانک‌های ایران زمین، رسالت، سپه، مسکن و موسسه ملل از جمله این بانک‌ها هستند که در دایره سیاست جدید سیاستگذار پولی قرار گرفته‌اند و از امروز (۲۷ بهمن ۱۴۰۴) مشمول این محدودیت شده‌اند و سقف انتقال ساتنا که اکنون در شبکه بانکی روزانه ۲۰۰ میلیون تومان است در این بانک‌ها کاهش یافته است؛ موضوعی که مشتریان این بانک‌ها و اعتماد آنها را تحت تاثیر قرار می‌دهد.
به اعتقاد کارشناسان، این اقدام می‌تواند مانند یک تیغ دو لبه عمل کند. به این معنا که اگرچه این سیاست به دلیل شرایط بحرانی برخی از بانک‌ها اعمال شده اما در نهایت فشار سنگین و آسیب جدی را به طور خاص به بانک‌های خصوصی وارد می‌کند، چراکه از منظر اقتصادی و به طور طبیعی می‌تواند انگیزه سپرده‌گذاری را کاهش دهد و حتی انگیزه خروج پول از سیستم بانکی را افزایش خواهد داد؛ موضوعی که طبیعتا بر اعتماد مردم و سپرده‌گذاران تاثیرگذار خواهد بود.  
, دوشنبه، ۲۷ بهمن ۱۴۰۴ - ۱۱:۲۵:۰۱, ۱۳۴۱۱ بازدید
24,  اعلام سقف پاداش پایان خدمت بازنشستگان در سال 1405 , نمایندگان مجلس شورای اسلامی سقف پاداش پایان خدمت بازنشستگان در سال آینده را 750 میلیون تومان تعیین کردند., نمایندگان مجلس شورای اسلامی سقف پاداش پایان خدمت بازنشستگان در سال آینده را 750 میلیون تومان تعیین کردند.
نمایندگان مجلس در جلسه علنی نوبت صبح امروز (دوشنبه ۲۷ بهمن) مجلس و در جریان بررسی ردیف ۱ الزامات مصارف لایحه بودجه ۱۴۰۵ مربوط به حقوق و مزایای کلیه دستگاه مصوباتی داشتند.
براساس مصوبه نمایندگان مجلس سقف پاداش پایان خدمت بازنشستگان: ۷۵۰۰ میلیون ریال
براساس مصوبه نمایندگان مجلس، سقف نسبت خالص پرداختی متوسط ماهانه حقوق و مزایای مستمر و غیرمستمر در سال برای تمام گروه‌های مختلف حقوق‌بگیر به استثنای قضات و اعضای هیات علمی و موارد جزء (۲) بند (ت) تبصره (۱۲) قانون بودجه ۱۴۰۴ کل کشور، از محل و تحت هر عنوان به مبلغ مندرج در حکم کارگزینی و قرارداد منعقده ماهانه حقوق بگیران ردیف یک ۵ : ۷ برابر
, دوشنبه، ۲۷ بهمن ۱۴۰۴ - ۱۰:۰۱:۴۴, ۱۱۰۰۸ بازدید
25,  سقف تضمین سپرده‌های بانکی به 400 میلیون تومان رسید , بانک مرکزی ،از افزایش سقف تضمین سپرده‌های بانکی مشمول ضمانت صندوق ضمانت سپرده‌ها به 400 میلیون تومان خبر داد., بانک مرکزی، از افزایش سقف تضمین سپرده‌های بانکی مشمول ضمانت صندوق ضمانت سپرده‌ها به 400 میلیون تومان خبرداد.
بانک مرکزی در این بخشنامه اعلام کرده است: مطابق جزء (3) بند (ب) ماده (8) قانون برنامه هفتم پیشرفت جمهوری اسلامی ایران مصوب 1403، سقف تضمین سپرده‌های مشمول ضمانت صندوق، با هدف حفظ ثبات و سلامت نظام بانکی، حمایت از حقوق سپرده‌گذاران و با لحاظ نرخ تورم، حداقل هر دو سال یک‌بار با پیشنهاد بانک مرکزی و تصویب هیأت عالی این بانک تعیین می‌شود.
بر اساس اعلام بانک مرکزی، هیأت عالی این نهاد در بیستمین جلسه خود که در تاریخ 21 اسفند 1403 برگزار شد، با افزایش سقف تضمین سپرده‌ها به مبلغ 4 میلیارد ریال معادل 400 میلیون تومان برای سال 1404 موافقت کرده است؛ تصمیمی که در راستای تقویت اعتماد عمومی به شبکه بانکی و صیانت از حقوق مشتریان خرد اتخاذ شده است.
در ادامه این بخشنامه، بانک مرکزی از مدیران عامل بانک‌ها و مؤسسات اعتباری غیربانکی خواسته است تا این مصوبه را در اسرع وقت و با لحاظ مفاد بخشنامه شماره 96/149153 مورخ 16 مرداد 1396، به تمامی واحدهای ذی‌ربط ابلاغ کرده و بر حسن اجرای دقیق ضوابط و مقررات مربوطه نظارت کافی داشته باشند.
افزایش سقف تضمین سپرده‌ها در شرایطی صورت می‌گیرد که مقامات پولی کشور، ثبات نظام بانکی و حمایت مؤثر از سپرده‌گذاران، به‌ویژه سپرده‌گذاران خرد، را از اولویت‌های اصلی سیاست‌گذاری پولی و نظارتی عنوان می‌کنند؛ موضوعی که می‌تواند نقش مهمی در ارتقای امنیت خاطر مشتریان شبکه بانکی ایفا کند.
, دوشنبه، ۲۷ بهمن ۱۴۰۴ - ۰۹:۳۳:۴۲, ۴۷۰۷ بازدید
26,  حقوق سربازان برای سال آینده مشخص شد , سخنگوی کمیسیون تلفیق مجلس شورای اسلامی در خصوص افزایش حقوق سربازان، گفت: در سه سال گذشته، رشد بیش از پنج‌برابری حقوق ..., سخنگوی کمیسیون تلفیق مجلس شورای اسلامی در خصوص افزایش حقوق سربازان، گفت: در سه سال گذشته، رشد بیش از پنج‌برابری حقوق سربازان را شاهد بودیم، ان‌شاءالله برای سال آینده بیش از ۱۱ میلیون تومان پیش‌بینی شده است.
به گزارش خبرنگار سیاسی ایرنا، مجتبی یوسفی در جلسه علنی امروز دوشنبه مجلس در هنگام بررسی ردیف ۱ بخش مصارف لایحه بودجه، گفت: در بحث مصارف، که امروز از ردیف ۱ و با توجه به مصوباتی که در حوزه منابع صورت گرفت بررسی شد، اصلی‌ترین موضوع، افزایش حقوق و دستمزد بود، در لایحه تقدیمی دولت ۲۰ درصد افزایش حقوق در نظر گرفته شده بود و همین موضوع موجب نگرانی شاغلان و بازنشستگان شد؛ عزیزانی که به‌حق گله‌مند بودند.
وی افزود: وقتی تورم رسمی بیش از ۴۰ تا ۴۵ درصد اعلام می‌شود ـ و طبیعتاً تورم غیررسمی ممکن است حتی بیش از این هم باشد که قطعاً همین‌طور است ـ اعلام افزایش حقوق ۲۰ درصدی به این معناست که سال آینده قدرت خرید شاغلان و بازنشستگان حداقل ۲۵ درصد کاهش پیدا می‌کند.
سخنگوی کمیسیون تلفیق مجلس تاکید کرد: اعضای کمیسیون تلفیق، با پیشنهاد افزایش حقوق ۲۱ تا ۴۳ درصدی ـ دوباره تأکید می‌کنم، چرا که بعضاً صحبت‌هایی مطرح شد مبنی بر اینکه همان ۲۰ درصد افزایش داده می‌شود یا به روش‌های دیگری عمل خواهد شد ـ مصوبه کمیسیون تلفیق را به صورت پلکانی معکوس برای افزایش حقوق شاغلان و بازنشستگان در سال آینده پیش‌بینی کردند. ان‌شاءالله با نظر صحن نیز این موضوع نهایی خواهد شد.
یوسفی گفت: البته برای بازنشستگان، ۳۰ درصد مربوط به متناسب‌سازی سال پایانی نیز به این افزایش اضافه خواهد شد تا کمکی هرچند ناچیز، به بازنشستگان باشد.
, دوشنبه، ۲۷ بهمن ۱۴۰۴ - ۰۹:۲۶:۵۸, ۷۶۶۰ بازدید
